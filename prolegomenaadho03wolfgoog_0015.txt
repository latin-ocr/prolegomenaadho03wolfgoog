-6...’

porro laborandum esset, dum contingere posset poetae, ut ab
omni parte purus et emendatus prodiret, Tantum aberat ille
a perversa opinione eorum, qui hodieque hunc textum, qua·
lis paullatim forte fortuna factus est, genuinum ao prope
Μουσόπνευστον habere videntur3 istorum exemplo Buxtorfia·
norum, qui eandem rem olim praedicabant de Hebraico co·
dice suo, quum ab eo omnem ingenii et tantum non rationis
hnmanae usum arcerent, aequoque tanquam θεόπνευστα re·
veriti, quae nunc a doctis vitiosissima putantur.

IV. ’

N cc vero Ernestius quidquam minus sperare potuit, quam

tales exornando Homero tantasque copias superesse, quantae
his demum septem annis obtigerunt. Iam hic paucis verbis
delibandum nobis est insigne meritum Villoisonii, qui primus
duos Iliadis codices Venetos in publicum protulit cum ea Scho-
liorum congerie, quae antiquarum et ad horum Carminum
fata attextus conditionem perspiciendam utilium rernm co·
piam multo maiorem, quam ceteri in unum collati libri om-
nes, suppeditat, atque omnino criticis et grammaticis divitiis
non modo Eustathio, sed omnibus omnium poetarum Scho-
liastis longe antecellit. Ignoscenda sit forsan cupiditas quae·
dam in laudando libro, quem longa et operosa tractatio no·
bis carum fecit. Verum ita de illo quemque existimare cogat
levis comparatio eorum, quae in hoc genere erant prins vul·
gata: secus qui sentiebant, vel non recentes erant a Scholia-
starum lectione, vel editoris prima promissione in nimiam
spem erecti, speratis mox minora se accepisse aegre ferebant.
Videntur adeo fuisse, qui quum Zenodoti, Aristarchi, Gra·
tetis, Alexionis, tot aliorum Alexandrinorum, nomina ibi saepe
afferri, lectiones etiam editionum, quarum tennis ad nos me·
moria venisset, atque multorum singularia de Homero scr ipta
laudari audivissent, continuo has ipsas commentationes et
διορθώσεις, inunum corpus compactas, nobis oblatum iri
opinarentur. Tandem prodiit liber, longa exspectatione doc·
torum celebratus, plus dimidio minor quarn Eustathius. Et
attulit tantummodo ex illis criticorum et interpretum operibus
Excerpta, non eo instituto facta, quod quis nostrum nunc
sequatur in excerpendo, modo uberiora, modo contractiora;

 

