VI.

Sed nequaquam me poenitet huius studii, quod per hanc
occasionem in tractatione veterum Grammaticorum consumpsi.
Immo tanturn eo me adiutum sentio, non modo ad hoc opus,
sed ad omnem facultatem linguae Graecae, neminem ut ar-
bitrer in ullo Graeco scriptore edendo proficere posse, nisi
simili cursu lectionis praecepta illorum collegerit, et ad op-
timas rationes examinaverit. Neque id molestum negotium
est ei, qui assiduus et alacri animo idoneas rei horas carpere
consuerit. Credo sane facilius esse, Grammaticorum minutias
ridentem, de Homerici saeculi barbarie et horrido sive erudito
cultu sermonis, de fabulari historia et insipientia mythice, vel
de epici Carminis virtutibus ex Aristotelis decretis philosopho
molimine disputare. Nempe taedet in ista lectione doctos
indoctarum quarundam et minutarum argutiarum. At primum
modestia vetat ullam rem contemnere, priusquam eam probe
cognoveris. Et, ne dicam, quarn multa illi nobis soli ex
vetusta memoria servaverint, iidem argutuli saepe etiam sen·
sum verborum optime expediunt, quippe quos usus linguae
nondum penitus amissus tutos praestabat a pluribus erroribus,
quos bodie male tegimus norae interpretationis deliciis. In
Homero porro singularis oblectatio quaedam et dignitas illius
operae accedit ex eo, quod variarum lectionum et canonum
technicorum, quos libri grammatici et Scholia praebent, con-
quisitione et censura in retus et plerisque antiquis scriptoribus
antiquius aevum ac quasi in societatem vocamur doctissimorum
criticorum, quorum iudicia et praeceptiones, quibus olim Ci-
ceronis, Virgilii, Horatii adolescentia alebatur-¹), quamvis de
Graeca, id est patria ipsorum, lingua scriptas, nos barbari
ὀψιμαθεῖς passim non absurde refingere posse videamur. 'l'alem
conditionem critici muneris, nullus est scriptor aut poeta an-
tiquitatis, qui perinde atque hic noster offerat. Quum vero
plurima ex illorum criticorum commentariis, tanquam per
manus tradita, alia in alias aetates, vetustissima partim in

¹) Non ambitiose hoc dici, plures loci Ciceronis, Senecae et
aliorum docent, atque omnis ratio grammaticae et liberalis insti-
tutionis apud Romanos.

 

